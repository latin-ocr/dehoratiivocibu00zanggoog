Quod magnus Bentleius ante hos paene ducentos annos iam
Obseruauit, multa apud Horatium extare singularia, id quatenus
uerum sit quamque late pateat, neminem adhuc omnibus col-
lectis quaesiuisse in tanta libellorum de Horatio quotannis pro-
deuntium multitudine iure miramur. nec uero timendum erat, Ἴ
ne de Horatio non bene mereretur, qui eam operam in se susci-
peret3 quippe tuendus erat iandudum Horatius ab eorum in-
pugnatione, qui sicubi uocem uel dictionem ,singularem depre-
henderunt, aut negant omnino latinam esse aut certe quosdam
scriptores noua finxisse, quod in Graecorum tam uersatili lingua
consentaneum esse arbitrantur, idem ab latina alienissimum esse
contendunt ac proinde et librariorum oscitantiam et interpola-
torum fraudes causantur, quin etiam monachos interdum potius
’ quam Horatium uerbi alicuius auctores statuunt. contra quoS,
opinor, uniuersa uocabulorum quae mox exhibebo manus ipsa
sese defendere sua multitudine poterit, ut adpareat simul, quam
falsi illi sint, qui ex Solo exemplorum numero uocabulorum uel
dictionum probitatem aestimant, quippe quibus ut sibi constent,
quidquid semel tantum reperitur obelo confodiendum sit, at
enim exemplorum farrago ,- quam nos iam conferre possumus,
superstitum‘ tantum scriptorum usum praestat, non eum qui
uere fuit (quot enim quot scriptorum libri perierunt); quamob-
rem , licet uerum sit, usum et consuetudinem, non analogiam
loquendi normam facere, nos certe in tot scriptorum iactura,
in tot locorum deprauatione ad genuinum usum et consuetu-
dinem recognoscendam restituendamque carere non possumus
analogiae auxilio , quae cum ipsam uerborum naturam introspi-
ciat, numquid quod traditum est dici potuerit necne diiudicare

queat.
1 Α

